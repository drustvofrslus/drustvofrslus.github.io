---
layout: page
title: O nas
permalink: /predstavitev/
---

## Organizacija (Kaj je Fršlus? Kako je nastalo? Kaj počnemo? Kaj želimo doseči?)
Fršlus je organizacija s sedežem v Pomurju, severovzhodni regiji Slovenije, ki organizira in se udeležuje različnih dogodkov z namenom zmanjševanja stigmatizacije LGBTQ+ oseb v regiji, pri čemer posebno pozornost namenja tudi queer Romom in Romkinjam. Zavzema se za vključevanje in opolnomočenje queer oseb, ozavešča ter informira LGBTQ+ skupnost in širšo javnost o splošnih in aktualnih LGBTQ+ tematikah, hkrati pa nudi ustrezne izobraževalne vsebine, usposabljanja in predavanja za queer osebe in druge.

Preden se je pobuda razvila v Društvo Fršlus, sta jo ustanovila dva člana queer skupnosti v Pomurju. Njuno prizadevanje se je začelo z organizacijo LGBTQ+ srečanj v varnem in sprejemajočem okolju.

Naš glavni cilj je izboljšati položaj LGBTQ+ posameznikov v Pomurju, ki se še vedno soočajo z obsežno diskriminacijo zaradi dezinformacij, pomanjkanja znanja in konservativne naravnanosti prebivalstva. Fršlus želi vzpostaviti aktivno skupino, ki se bo zavzemala za pravice LGBTQ+ oseb v Pomurju, obenem pa nudila varne prostore za druženje in svobodno izražanje. Prizadevamo si za odpravo diskriminacije na podlagi spolne usmerjenosti ter spodbujanje vključevanja in vidnosti LGBTQ+ oseb, tudi znotraj romske skupnosti.

## Člani (Kdo sestavlja društvo? Kako delujemo?)
Našo organizacijo sestavljajo prostovoljci, večinoma pripadniki LGBTQ+ skupnosti. Trenutno društvo šteje sedem članov, med njimi predsednika Marcela (on/njega), podpredsednika Samuela (on/njega) ter disciplinsko komisijo in nadzorni odbor.

Pri oblikovanju projektov želimo vključiti vse starostne skupine, vendar je glavni cilj tega projekta doseči predvsem mlade v starostnem razponu od 18 do 30 let.

Naša ekipa se sestane enkrat mesečno, ko pregledujemo ideje za dejavnosti in projekte ter razpravljamo o pomembnih temah, povezanih z delovanjem društva. Vsako dejavnost podrobno načrtujemo in določimo odgovorne osebe, ki vodijo posamezne projekte, pri čemer si člani medsebojno pomagamo pri izvedbi. Občasno sodelujemo tudi z lokalnimi organizacijami, kot sta Društvo kreativne mladine in Romski akademski klub.

## Dejavnosti
### Okrogle mize in predavanja/prezentacije
Med primarne izobraževalne dejavnosti sodijo okrogle mize, kjer spodbujamo vključevanje in prepletanje romskih in LGBTQ+ tematik.

### LGBTQ+ Romi in Romkinje – preoblikovanje gibanja
Izvajamo izobraževalna in opolnomočujoča predavanja za LGBTQ+ organizacije ter organiziramo konference z vključevanjem romskih društev.

### Različne delavnice
Naš program vključuje širok spekter tematik, od ozaveščanja o invalidnosti do duševnega zdravja. Organiziramo delavnice, kjer naslavljamo pogosto spregledane teme v Pomurju, dajemo glas romskim (in invalidnim) članom LGBTQ+ skupnosti ter odpremo razprave o občutljivih temah, kot so izkušnje s coming outom, diskriminacija in duševne stiske.

### Druženja pod mavrico
Vsak mesec prirejamo družabne dogodke pod imenom Druženja pod mavrico, kjer spodbujamo komunikacijo med člani in obiskovalci ob različnih aktivnostih. Doslej smo izvedli queer bingo, peko slaščic, čajanke, večere družabnih iger, izdelavo nakita, risanje, slikanje, učenje astrologije in branje tarot kart.

### Ostale dejavnosti
V sodelovanju z Romski akademski klub smo leta 2023 izdali prvi slovensko-romski slovar, ki je dostopen na spletu. Slovar vključuje različne interpretacije spola in spolne usmerjenosti, kot jih razumejo romski LGBTQ+ člani.

Pogosto podpiramo tudi druge lokalne organizacije s sodelovanjem v Erasmus+ mladinskih izmenjavah s queer tematikami, kot so Kvirrom, CulSolidArt in Shades of Rainbow, ter si z mednarodnimi udeleženci izmenjujemo interkulturne queer izkušnje.

Naši člani se udeležujejo tudi izobraževanj v tujini. Doslej smo se učili o socialnem in čustvenem učenju ter ozaveščanju.

Prav tako vabimo ljudi, da se nam pridružijo na Paradi ponosa, kjer postavljamo stojnice z izobraževalnimi letaki, značkami, nalepkami ipd., ter ponosno korakamo po ulicah Ljubljane in Maribora.