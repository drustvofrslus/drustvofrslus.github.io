---
title: "Vabljeni_e na RikkFest"
permalink: /objava/vabljeni_e-na-rikkfest/
categories: [novice, aktivnosti]
layout: post
image: "/assets/slike/VABILO_RIKKFEST (1).jpg"
---

Društvo Fršlus bo 9. in 10. maja izvedel Rikkfest - FESTival Romske In Kvir Kulture. Festival bo edinstveni dvodnevni dogodek, ki bo na Trgu kulture v Murski Soboti v petek med 12h in 17h ter v soboto med 9h in 13h združil romsko in LGBT+ kulturo. RikkFest bo priložnost za širšo javnost, da se seznani z bogastvom obeh kultur ter njihovimi prispevki k družbeni raznolikosti in kulturnemu bogastvu naše regije. Festival bo služil kot platforma za medkulturni dialog, izmenjavo znanj ter aktivno vključevanje različnih skupin.
Na festivalu bodo postavljene stojnice, kjer se bo predstavilo 10 romskih in LGBT+ društev/organizacij iz vse Slovenije. Obiskovalcem in mimoidočim bodo ponudili vpogled v delovanje svojih društev, projekte in aktivnosti. Kulturni program na trgu bo obsegal različne oblike umetnosti, vključno s:
- kotičkom za otroke, kjer boste s svojimi malčki lahko ustvarjali, 
- razstavo digitalne umetnosti Rominje in fotografsko razstavo LGBT+ osebe, 
- živo knjižnico, na kateri boste dobili vpogled v življenje LGBT+ oseb in Romov, 
- izmenjevalnico oblačil, kamor lahko prinesete rabljena oblačila in jih zamenjate z drugimi kosi ali pa preprosto odnesete, kar vam bo všeč ter 
- kulinaričnimi dobrotami.

Kdo se bo prestavil na RikkFestu?

Društvo Parada ponosa; https://ljubljanapride.org/

Društvo Legebitra; https://legebitra.si/

Zavod Moja mavrica; https://mojamavrica.si/

Društvo Dih; https://www.dih.si/

DrogArt; https://www.drogart.org/

Društvo Fršlus, frslus.si

Radio Romic; https://www.radioromic.com/

CŠOD - Večnamenski romski centri; https://www.facebook.com/profile.php?id=61551597715081

Kulturno in športno društvo Kamenci Romano Pejtaušago; https://www.facebook.com/profile.php?id=100088607197409

Romsko kulturno in turistično društvo Pušča; https://www.facebook.com/ktdpusca/

Društvo kreativne mladine; https://creative-youths.com/

Zagovornik načela enakosti; https://zagovornik.si/

RikkFest podpirata RADENSKA in MLINOPEK.

RikkFest izvajamo v sklopu projekta Karavan, ki ga sofinancira Evropska unija.

Spremljajte nas na Instagramu in Facebooku za več informacij.

Se vidimo?
