---
title: "Študijski obisk LGBT+ organizacij v Prekmurje"
permalink: /objava/tudijski-obisk-lgbt-organizacij-v-prekmurje/
categories: [novice]
layout: post
image: "/assets/slike/assets/slike/Screenshot_20250922-124651(1).png"
---

Piše: Mag

Sončnega petkovega opoldneva se je na avtobusni postaji Murska Sobota srečala skupina kvir ljudi iz raznih koncev Slovenije. Na Fršlusovo povabilo na študijski obisk so se odzvali Transakcija, DIH ter Društvo Kvartir. Po hitri predstavitvi smo se odpravili na pot do naše prve postaje, največjega romskega naselja v Sloveniji, Pušča. Sprehodili smo se po okolišu, medtem ko nam je bilo razloženo o zgodovini naselja, kulturi, zgradbah, vrtcu, drevoredu, kapelici s temnopolto Marijo in še mnogo več. Nato smo se odpravili na kratek ogled naselja Vanča vas – Borejci, ki ga je vodil Marcel, ki je tam odraščal. Za tem je sledilo naselje Kamenci, kjer so dekleta za nas pripravila plesno točko, mame so skuhale kosilo – klasičen »ciganski bograč« ter nas povabili k sodelovanju pri peki tradicionalnega romskega kruha (jaz sem nasekljal ocvirke).

Za konec smo si še ogledali romski muzej v Murski Soboti ter radio Romic, kjer smo dobili veliko izobraževalnega materiala.

Romska naselja, ki smo jih obiskali, so nas navdušila s svojo bogato kulturo, sami so ponosni na svoje dolgoletno sožitje in sodelovanje z večinskim prebivalstvom. Med obiskom se je odprlo tudi več pogovorov in sproščenih debat o temah tako romske kot kvir identitete. Študijski obisk štejemo kot uspešen, saj je vsak od nas, od bolj domačih do bolj oddaljenih obiskovalcev iz Ljubljane, dobil nekaj novih izkušenj in spoznanj.
