---
title: "Pridruži se kampanji #PrekrižankajSovražniGovor"
permalink: /objava/pridrui-se-kampanji-prekriankajsovranigovor/
categories: [lgbtinromi]
layout: post
image: "/assets/slike/PREKRIŽANKAJ SOVRAŽNI GOVOR_slika_.webp"
---

Društvo Fršlus sodeluje pri javnem natečaju Skupaj proti anticiganizmu, ki ga organizira Urad Vlade Republike Slovenije za narodnosti. Anticiganizem predstavlja eno najpogostejših oblik diskriminacije tako v slovenskem kot tudi v evropskem prostoru.

Fršlus k tematiki pristopa z informativno križanko, s katero obveščamo o nekaj oblikah izključevanja, diskriminacije in sovražnega govora, skupaj z njihovimi definicijami.

Bistvo križanke je, da s prijaznostjo, ki je geslo križanke, pristopamo do sočloveka in na ta način minimiziramo vse oblike diskriminacij in sovražnega govora.

Kaj od vas pričakujemo?
Prosimo vas, da zgornjo sliko delite na vaših kanalih, družbenih omrežjih in spletnih straneh. Zraven v opisu prilepite spodnje besedilo ter označite Društvo Fršlus. Uporabite hešteg #PrekrižankajSovražniGovor in #SkupajProtiAnticiganizmu. 

Pod objavo prilepite spodnje besedilo:
___

Sovražni govor? Prekriža(nka)jmo ga! 💙❤️💚

Ta križanka ni le igra – je poziv k akciji. Simbolizira boj proti stereotipom, predsodkom in sovražnemu govoru, ki prizadene posameznike in skupnosti. Reševanje križanke nas opomni, da moramo prepoznati in prekrižati sovraštvo ter graditi bolj pravično in strpno družbo. Skupaj pokažimo, da je za stereotipe, ignoranco in nasilje v naši družbi "konec igre"!
🔗 Delite, ozaveščajte in stojte na strani strpnosti.

#PrekrižankajSovražniGovor #SkupajProtiAnticiganizmu
___

Ajde, akcija!
