---
title: "Uspešno izveden Roma_kvir tabor"
permalink: /objava/uspeno-izveden-roma_kvir-tabor/
categories: [novice, lgbtinromi]
layout: post
image: "/assets/slike/Screenshot_20250922-124651.png"
---

Napisal: Mag

V zadnjem deževnem avgustovskem vikendu se je kolektiv Fršlusa zbral v prostorih Radia Romic, kjer smo pozdravili_e naše goste_je za dvodnevni Roma-kvir tabor. Predstavili_e smo se, se poheceli_e ter se vrgli_e naravnost v izobraževalno predstavitev o romski kulturi, ki jo je izpilila naša Mar. Naučili_e smo se kar nekaj o zgodovini in kuturi Romov, na koncu smo pa povadili_e tudi znanje romskega jezika s Kahoot kvizom.

Za kosilo smo si kar naročili_e pice, odmori pa so bili dovolj dolgi za medsebojno spoznavanje in raziskovanje.
Popoldanske aktivnosti je otvorilo okraševanje svoje žlice, za kar smo uporabili_e večinoma materiale, ki so ostali od prejšnjih projektov, kot so: barvno lepilo, trakci, perlice, obeski ... Na koncu je vsak_a udeleženec_ka domov odnesel_la svojo unikatno žlico, ki je bil odraz lastne kreativnosti. 

Sledil je Queer pong, ki ga je pripravil Marcel, igralo pa se je z vodo namesto piva. Za točke smo odgovarjali_e na kratka vprašanja v povezavi s kvir kulturo. Ne da bi se važil, ampak mislim, da sem zadel največ lončkov, res, mogli_e bi me videti!
Za zaključek dneva smo se odpravili_e ven na večerjo, kljub dežju je dobro delo spremeniti okolje. 

Naslednji dan smo začeli_e s preprostim zajtrkom in nekaj kratkimi zabavnimi aktivnostmi, ki so nas poživile pred naslednjim izobraževalnim delom. Tokrat sem jaz spregovoril o aseksualnosti, in (uspešno) ozavestil udeležence_ke, še posebej tiste, ki se ne identificirajo kot aseksualni_e, o diskriminaciji, dilemah in raznolikosti te skupine. 

Sledila je bolj živahna aktivnost, in sicer lov na zaklad, ki sta ga pripravila Mar in Samo, ki je bil sestavljen iz raznovrstnih ugank, vse od morsejeve šifre do preprostega sklepanja. Igrali_e smo za ponos in zavojček sladkarij, in kljub temu, da je moja skupina izgubila, sem z veseljem sprejel nekaj čokoladic.

Za kosilo smo si tokrat rezervirali_e sedeže v restavraciji in izkoristili_e čas za druženje in pohajkovanje po Murski Soboti. 
Naslednja na urniku je bila glasbena delavnica. Ker pa se veliko udeleženk_cev ni videlo v taki dejavnosti, smo jo kombinirali_e s pitjem kavice in igranjem družabnih iger. 

Na koncu smo se še podružili_e, izmenjali_e svoje vtise in menja ter dali_e predloge za izboljšave. Kljub nekaj oviram, kot sta spreminjanje datuma in slabo vreme - zaradi katerega smo odpovedali_e vodne igre, smo bili_e s končno izvedbo zelo zadovoljni_e. S skupnim trudom smo ustvarili_e nekaj, v čemer so obiskovalci_ke uživali_e in se tudi nekaj novega naučili_e. Ponosen sem na vztrajnost in strast članov_ic Fršlusa in hvaležen vsakemu_i udeležencu_ki!
